<div class="content">
  <h1>جوانسازی با تزریق چربی، انواع فیلر، بوتاکس، مزوتراپی و PRP</h1>
               <p>
                  <!------------------------------------------------------------------------------->
                     
                    پیری صورت با تغییرات کیفیت پوست، کاهش حجم بافت‌های نرم، چربی و عضلات صورت همراه است. علاوه بر افزایش سن، شیوه زندگی، تابش آفتاب و ژنتیک نیز پوست صورت را تحت تاثیر قرار می‌دهند. اما برای بهبود کیفیت پوست و از بین بردن خطوط و چین و چروک‌های صورت چه باید کرد؟
                    <br/>
                    انواع مختلفی ازحجم‌دهنده‌ها وجود دارد که با توجه به هدف درمانی خاص بکار می‌روند. در کنار این حجم دهنده سم بوتولونیوم یا همان بوتاکس مشهور هم هست که در جوان‌تر نشان دادن ظاهر شما تاثیر شگرفی دارند.
                    <br/>
                   </p>
                   <h1>بوتاکس</h1> 
                   <p>
                    بوتاکس و رقیب جدیدتر آن Dysport از سم بوتولونیوم ساخته شده‌اند که عملکرد اعصاب را در عضلات بلوک می‌کنند. بوتاکس برای از بین بردن چین و چروک‌های پویا هنگام فعالیت‌های عضلانی مانند خطوطی که هنگام لبخند زدن اطراف چشم ایجاد می‌شود یا خطوط اخم بکار می‌رود. بوتاکس موجب فلج عضلات اطراف چین و چروک و خطوط صورت می‌شود. در واقع بوتاکس با شل کردن عضلات اطراف چین و چروک‌ها موجب از بین رفتن آنها می‌شود.
                    <br>
                    نتایج بوتاکس موقتی است و بین 3 تا 12 ماه طول می‌کشد اما با تکرار آن نتایج برای مدت طولانی‌تری دوام دارند.
                    <br>
                       </p>
                   <h1> حجم‌ دهنده‌ ها یا فیلرها</h1>
                   <p>
                    حجم‌دهنده‌ها برخلاف بوتاکس برای از بین بردن چین و چروک‌های پایدار بکار می‌روند. چین و چروک‌های پایدار خطوطی هستند که حتی هنگام استراحت نیز دیده می‌شوند. در واقع حجم‌دهنده‌ها موجب افزایش حجم محل مورد درمان و در نتیجه از بین بردن چین و چروک‌ها می‌شوند.
                    <br>
                    حجم‌دهنده‌ها علاوه بر از بین بردن چین و چروک برای افزایش حجم گونه، لب‌ها و از بین بردن اثر اسکار بکار می‌روند.
                    <br>
                    حجم‌دهنده‌ها موقتی هستند و بسته به نوع آنها بین 6 ماه تا بیشتر از یکسال دوام دارند، به همین دلیل برای حفظ نتایج باید تکرار شوند.
                    <br>
                    حجم‌دهنده‌هایی که به طور معمول استفاده می‌شوند عبارتند از:
                    <br>
                       </p>
                    <h1>کلاژن</h1>
                   <p>
                    پروتئین طبیعی است که ترکیب اصلی غضروف، استخوان و دندان‌ها را تشکیل می‌دهد. موارد تجاری آن به نام‌های کوسموپلاست و کوسمودرم وجود دارد.
                    <br>
                       </p>
                   <h1> هیالورونیک اسید</h1>
                <p>
                    ماده طبیعی در بدن که در بافت همبند، بافت پوست، مایع اطراف چشم و همچنین بعضی از غضروف‌های بدن وجود دارد. موارد تجاری آن عبارتند از:
                    <br>
                    <br>

                    - جوودرم (Juvederm)
                    <br>
                    علاوه بر رفع چین و چروک‌های صورت برای برجسته کردن لب، گونه و از بین بردن اثر اسکار مناسب است.
                    <br>
                    <br>

                    - رستیلن (Restylane)
                    <br>
                    برای بهبود چین و چروک‌ها و خطوط متوسط تا شدید صورت استفاده می‌شود.
                    <br>
                    <br>

                    - پرلان (Perlane)
                    <br>
                    برای رفع چین و چروک‌ها و خطوط عمیق‌تر و برجسته کردن لب‌ها مناسب‌تر است.

                    <br>
                    </p>
                   <h1> کلسیم هیدروکسیل آپاتایت</h1>
                    <p>
                    این ماده بطور طبیعی در استخوان انسان وجود دارد. محصول تجاری آن:
                    <br>
                    <br>

                    - رادیسی (Radiesse)
                    <br>
                    نتایج آن بیشتر از یکسال پایدار است. علاوه بر رفع چین و چروک‌ها، برای برجسته کردن گونه نیز کاربرد دارد.
                    <br>
                    <br>

                    انتخاب بهترین نوع حجم‌دهنده به بودجه شما، نوع پوست و خاصیت ارتجاعی آن و مشکل مد نظرتان بستگی دارد. در صورتیکه بیمار ترکیبی از خطوط ثابت و پویا را دارد به صورت ترکیبی از تزریق بوتاکس و حجم‌دهنده‌ها برای جوانسازی استفاده می‌شود. انتخاب پزشک با تجربه‌ای که بتواند بهترین درمان را برای شما تشخیص دهد به کسب بهترین نتیجه و پایداری آن کمک می‌کند.
                       <!----------------------------------------------------------------------------------------------------------------------->                 
    </p>
</div>
<link rel="stylesheet" href="../../css/frame.css" type="text/css" >