<div class="content">
<h1> ساب سيژن(subcision) چيست؟</h1>
               <p>
                 
                    <br>
                    ساب سيژن عبارتست از آزادكردن چسبندگى هاى بين پوست و بافت همبند زيرين آن كه بيشتر براى درمان فرورفتگى جوشگاه (اسكار)هاى عميق ناشى از جوش هاى جوانى(آكنه) كاربرد دارد. از آنجا كه عامل اصلى فرورفتگى پوست، درمحل جوشگاه هاى آكنه،چسبندگى و فيبروز زير آنست كه موجب كشيده شدن پوست به داخل و فرورفتن آن مي گردد، آزادسازى اين چسبندگى ها بخش مهم و ضرورى براى درمان اين گونه ضايعات پوستى مي باشد.
                    <br>
<br>

                  <b>  روش انجام ساب سيژن :  </b>

                    <br>
                    <br>

                    اين روش كه با استفاده از وسيله ساب سيژن ابداعى توسط آقاى دكتر باريك بين (dr BB subcision device) انجام مي شود،تحول اساسى در درمان جاى جوش، جاى زخمهاى وسيع نظير سالك، چين و چروك هاى عميق صورت نظير خط خنده و خط اخم و....، جوانسازى پوست در پوستهاى مسن و دچارچروك هاى وسيع ايجاد كرده است.
                    <br>
                    اين تكنيك،علاوه براينكه معايب و محدوديتهاى روش مرسوم (بااستفاده ازسوزن نوكور) راندارد،مزاياى متعددى به شرح ذيل دارد:
                    نتايج درمانى عالى،امكان استفاده درهمه تيپ هاى پوستى ، مدت زمان نقاهت كوتاه (٣-٢ روز) ،قابليت انجام درهمه ى فصول و عدم محدوديت ازنظرمواجهه با آفتاب،امكان استفاده ى همزمان از پيلينگ شيميايى و ليزرفركشنال co2 و RF فركشنال وميكرودرم ابريژن دريك جلسه همزمان 
                    <br>
                    <br>

                 <b>   چه افرادى كانديدمناسب براى ساب سيژن هستند؟ </b>
                    <br>
                    - افرادمبتلا به جوشگاه هاى عميق آكنه 
                    <br>

                    - افراد با چين نازولبيال (خط خنده ) عميق <br>

                    - افراد مسن با چين وچروك هاى واضح وآسيب هاى ناشى ازآفتاب
                    <br>

                    - افراد با جوشگاه(اسكار) هاى وسيع فرورفته
                    <br>

                    <br>
                     در پايان، ذكر اين نكته ضرورى است كه بهترين ومؤثرترين روش درمان جاى جوش بويژه اگرعميق باشد؛ تركيبى ازچندروش درمانى و استفاده از روش هاى تكميلى مثل ليزردرمانى ،RF  و گاهى پانچ (punch elevation) و پيلينگ شيميايى و... علاوه برساب سيژن خواهد بود، پس بهتر اين است كه با در نظر داشتن اصل تقدم پيشگيرى بر درمان،تلاش كنيم تا قبل ازاينكه جوش به جوشگاه تبديل شود،آكنه يا جوش را به طورجدى درمان كنيم. 
                    <br>                    
                  </p>
</div>
<link rel="stylesheet" href="../../css/frame.css" type="text/css" >